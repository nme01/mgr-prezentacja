Slajd tytułowy
======
Dzień dobry Państwu. Nazywam się Jacek Witkowski. Moim promotorem jest Pan Rajmund Kożuszek, a tytuł mojej pracy
to ,,Metody głębokiego uczenia w wybranych problemach klasyfikacji''.

Plan prezentacji
======
Na początku prezentacji krótko objaśnię czym są sieci splotowe i jak działają. Następnie przedstawię przeprowadzone
przeze mnie badania i płynące z nich wnioski. Całość zakończę krótkim podsumowaniem.

Splot dyskretny
======
Splot dyskretny wykorzystywany jest w grafice komputerowej do przekształceń obrazu, gdzie obraz źródłowy splatany
jest z jądrem splotu, czyli tzw. maską. By obliczyć wartość piksela w obrazie wyjściowym na piksel nakładana jest maska.
Następnie wartości pikseli wymnażane są przez odpowiadające im wartości maski, a na koniec wszystkie iloczyny są ze sobą
sumowane. Operacja przeprowadzana jest dla każdego piksela w ten sam sposób.

Filtr Gaussa
======
Różne wartości jądra splotu pozwalają na uzyskiwanie różnych efektów. Zaprezentowane przeze mnie jądro splotu nazywane
jest filtrem Gaussa i wykorzystywane jest do wygładzania obrazów. Inne zastosowania to np. wyostrzanie
czy wykrywanie krawędzi.

Sieci splotowe
======
Ideą sieci splotowych jest stosowanie wielu różnych jąder splotu na tym samym obrazie. Wartości tych jąder ustalane
są w procesie uczenia sieci, tak by wykrywały porządane z punktu widzenia klasyfikacji cechy. Zwykle po przeprowadzeniu
operacji splotów powstałe obrazy wynikowe są zmniejszane, tak by zredykować ilość przetwarzanych danych. Na końcu sieci
stosuje się warstwy w pełni połączone tzn. takie, które zawierają neurony połaczone ze wszystkimi pikselami w warstwie
poprzedniej.

Faza I - Splot
======
Tak więc w pierwszej fazie działania sieci dokonywane są różne operacje splotów, co skutkuje powstaniem kolejnych
obrazów o takich samych rozmiarach, jak obraz wejściowy. Liczba tych obrazów jest równa liczbie zastosowanych jąder
splotu.

Faza II - Próbkowanie
======
Następnie obrazy są zmniejszane, co pozwala na ograniczenie ilości przetwarzanych danych. Istnieje co najmniej kilka
sposobów na przeprowadzenie próbkowania.

Faza końcowa
======
Faza pierwsza i druga są wykonywane naprzemiennie, zwykle od kilku do nawet kilkudziesięciu razy. Stąd w końcowych
etapach przetwarzania wstępuje ogromna liczba przetwarzanych obrazów (tzw. map cech). Na końcu wartości wszystkich
pikseli trafiają do wszystkich neuronów warstwy w pełni połączonej. W tym momemncie przetwarzanie odbywa się w taki
sam sposób, jak w zwykłej sieci neuronowej. W warstwach w pełni połączonych istnieje ryzyko wystąpienia zjawiska
zbytniego dopasowania się sieci do danych, czyli przeuczenia lub po angielsku: overfittingu.

Zwiększanie jakości klasyfikacji
======
Żeby temu zapobiegać stosuje się tzw. regularyzację. Dodatkowym zabiegiem stosowanym w sieciach splotowych jest
lokalna normalizacja odpowiedzi. Jej celem jest zapewnienie, że gdy na każdej mapie cech uwzględnimy pewien obszar
(taki sam na każdej mapie cech), to piksele z tego obszaru będą miały średnią wartość równą 0 i odchylenie standardowe
równe 1. Ludzki aparat wzrokowy również dokonuje takiej normalizacji, co zwizualizowano na obrazku, gdzie pola A i B
mają ten sam kolor.

